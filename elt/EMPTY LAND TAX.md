प्रस्तावित रिक्त भूमि कर 
.
Proposed Empty Land Tax
. 
क़ानून का सार : यह क़ानून अकार्यशील एवं अनुपयोगी जमीन को कर योग्य बनाता है। इस क़ानून के गेजेट में छपने के बाद जीएसटी रद्द हो जाएगा और नागरिको को वर्ष में एक बार 1% की दर सिर्फ रिक्त भूमि कर चुकाना होगा। इस कानून को प्रधानमन्त्री धन विधेयक के रूप में लोकसभा से पास करके लागू कर सकते है, और इसे राज्यसभा से अनुमति लेने की जरुरत नहीं है।
.
यदि आप इस क़ानून का समर्थन करते है और देश में इसे लागू करना चाहते है तो पीएम को एक पोस्टकार्ड लिखें। पोस्टकार्ड में यह लिखे :
.
प्रधानमंत्री जी, कृपया प्रस्तावित रिक्त भूमि कर के क़ानून को गेजेट में छापें —  #EmptyLandTax , #VoteVapsiPassBook  , #P20180436104
.
-----------------
.
नागरिकों एवं अधिकारियों के लिए निर्देश :
.
(01) इस क़ानून के गेजेट में प्रकाशित होने के साथ ही जीएसटी क़ानून रद्द होगा, तथा नागरिको द्वारा धारण की गयी अतिरिक्त भूमि कर योग्य होगी। सभी प्रकार के भू-खंड एवं इमारतें इस कानून के दायरे में आयेंगे। भू-खंड शब्द में सभी प्रकार की भूमि एवं प्लाट आदि शामिल है। इमारतों में सभी प्रकार के कार्यालय, बंगले, भवन, वेयरहाउस, अपार्टमेन्ट, औद्योगिक शेड, गोदाम और अन्य सभी प्रकार के निर्माण शामिल है। इस क़ानून में प्रोपर्टी शब्द में सभी प्रकार के भू-खंड एवं इमारतें शामिल है । 
.
(02) प्रत्येक व्यक्ति को 250 वर्ग फुट गैर-कृषि भूमि, 500 वर्ग फुट निर्माण और 2 एकड़ कृषि भूमि रखने की छूट होगी, और इस सीमा से अधिक भूमि को व्यक्ति की अतिरिक्त भूमि माना जाएगा। यदि किसी व्यक्ति के पास इस सीमा से अधिक भूमि एवं निर्माण का स्वामित्व है तो धारा 3 में दी गयी कटौतियों को घटाने के बाद इस अतिरिक्त भूमि /निर्माण पर सालाना 1% की दर से कर देय होगा। 
.
(03) निचे दी गयी कटौतियों के योग को सकल देय कर में से घटाने के बाद जो राशि आएगी वह वास्तविक देय कर होगा। यदि ये राशी ऋणात्मक है तो करदाता इस टेक्स क्रेडिट का इस्तेमाल अगले वर्ष भी कर सकेगा। यह क्रेडिट अगले 4 वर्ष तक इस्तेमाल किया जा सकता है।
.
(3.1) सामान्य कटौतियां जिन्हें सकल देय कर में से घटाया जायेगा :  
.
3.1.1. गैर-वैतनिक आय पर चुकाया गया आयकर 
.
3.1.2. वेतनिक आय पर चुकाये गए आयकर का 50%
.
3.1.3. नियोक्ता के कर्मचारीयों द्वारा वैतनिक आय पर जो आयकर चुकाया गया है उसका 50% या नियोक्ता द्वारा भुगतान किये गए कुल वेतन का 5% की कटौती नियोक्ता प्राप्त करेगा
.
3.1.4. नियोक्ता द्वारा स्टाफ को चुकाए प्रोविडेंट फण्ड का 15% 
.
3.1.5. चुकाया गया बिजली कर  
.
3.1.6. पिछले 10 वर्षो के दौरान चुकायी गयी स्टाम्प ड्यूटी 
.
3.1.7. प्राप्त किये गए दान सेवा अंक
.
(3.2) स्टाम्प ड्यूटी : इस क़ानून के गेजेट में प्रकाशित होने के बाद चुकायी गयी स्टाम्प ड्यूटी पर करदाता को टेक्स क्रेडिट नहीं मिलेगा। टेक्स क्रेडिट सिर्फ उस राशि पर मिलेगा जो इस क़ानून के लागू होने के पूर्व के 10 वर्षो में करदाता द्वारा चुकायी गयी है। राज्य सरकारें चाहे तो स्टाम्प ड्यूटी रद्द करके राज्य स्तर पर रिक्त भूमि कर का क़ानून लागू कर सकती है। यदि राज्य सरकार स्टाम्प ड्यूटी जारी रखती है, तो इस क़ानून के गेजेट में प्रकाशित होने के बाद चुकायी गयी स्टाम्प ड्यूटी पर करदाता को कटौती नहीं मिलेगी।
.
(3.3) दान सेवा अंक या Charity Service Points = CSP : वे अंक जो किसी व्यक्ति, कंपनी, ट्रस्ट या किसी इकाई ने किसी व्यक्ति को सेवा देने के एवज में प्राप्त किये है। प्रत्येक नागरिक को प्रति वर्ष 5 दान सेवा अंक मिलेंगे और व्यक्ति ये दान सेवा अंक इच्छित ट्रस्ट या इकाई को दान कर सकेगा। 1 दान सेवा अंक की कीमत 100 रू होगी और इस तरह यदि किसी ट्रस्ट को कोई व्यक्ति अपने 5 दान सेवा अंको में से 2 अंक हस्तांतरित कर देता है तो अमुक ट्रस्ट अपने रिटर्न में 100*2 = 200 रू की कटौती प्राप्त कर सकेगा। कोई व्यक्ति सभी 5 अंक किसी एक व्यक्ति या ट्रस्ट या इकाई को दे सकता है। प्रधानमंत्री अधिसूचना के माध्यम से प्रति दान सेवा अंक का मूल्य बढ़ा या घटा सकते है।
.
स्पष्टीकरण : मान लीजिये किसी व्यक्ति या ट्रस्ट के पास 10 लाख अनुयायी है और मान लीजिये अमुक ट्रस्ट को 7 लाख अनुयायी 1 अंक, 2 लाख अनुयायी 2 अंक और 1 लाख अनुयायी 5 अंक हस्तांतरित करते है। तब कुल अर्जित अंक होंगे = 7 लाख * 1 + 2 लाख * 2 + 1 लाख * 5 = 16 लाख । अत: टेक्स क्रेडिट 16 लाख * 100 रू प्रति अंक = 16 करोड़ रू होगा।  
.
--------------
.
रिक्त भूमि कर की गणना के कुछ उदाहरण :
.
उदाहरण -1 : 
.
(i) मान लीजिये एक 5 सदस्यीय परिवार के पास 1000 स्क्वायर फुट का एक मकान है, तो 5 सदस्यों के हिसाब से उन्हें  5*250 = 1250 वर्ग फुट की छूट मिलेगी, अत: भवन के स्वामी को इस पर कोई टेक्स नहीं देना होगा। किन्तु यदि इस परिवार में सिर्फ 3 सदस्य है तो उनकी छूट की सीमा 250*3 = 750 वर्ग फुट होगी। इस तरह यहाँ अतिरिक्त भूमि 1000 – 750 = 250 वर्ग फुट हुई। मान लीजिये कि इस मकान का मूल्य यदि 10,00,000 रू है तो देय कर इस प्रकार होगा ; 
.
कर योग्य अतिरिक्त भूमि : 250 वर्ग फुट 
बाजार मूल्य की दर : 10,00,000 / 1000 = 1000 रू प्रति वर्ग फुट
अतिरिक्त भूमि का बाजार मूल्य : 250*1000 रू  = 2,50,000 रू 
बकाया देय कर : 2,50,000 का 1% = 2,500 रू , अत: बकाया देय कर 2,500 रू होगा।
.
(ii) अब मान लीजिये कि अमुक भू स्वामी एक वेतनभोगी कर्मचारी है और उसने पिछले वर्ष 4,000 आयकर चुकाया है तो बकाया देय कर में से 4,000 का 50% = 2,000 रू घटा दिए जायेंगे। अत: शुद्ध देय कर 2,500-2000 = 500 रू होगा। किन्तु यदि भू-स्वामी वेतनभोगी कर्मचारी नहीं है तो उसे चुकाए गए आयकर की पूरी छूट मिलेगी। इस स्थिति में गणना इस प्रकार होगी : 2,500-4,000 = ( -1500 ) , यहाँ वास्तविक देय कर ऋणात्मक है, अत: भू-स्वामी कोई कर नहीं चुकाएगा, और ये 1500 रू अगले वर्ष के लिए टेक्स क्रेडिट बन जाएगा।
.
उदाहरण -2 :
.
(i) मान लीजिये कि, एक व्यक्ति के परिवार में निम्न सदस्य है : स्वयं, पत्नी, 2 संताने और 2 वरिष्ठ नागरिक माता-पिता है। इस परिवार के पास 1500 वर्ग फुट भूमि और 3000 वर्ग फुट निर्माण वाले फ्लैट है। अमुक निर्माण या भूमि एक घर या एक से अधिक घरों, दुकानों या ऑफिसों में बिखरा हो सकता है। 6 सदस्यों के हिसाब से उन्हें 250*6 = 1500 वर्ग फुट की अकृषि भूमि और 3000 वर्ग फुट के निर्माण की छूट होगी, अत: इस परिवार पर कोई टेक्स नहीं आएगा।
.
(ii) अब मान लीजिये कि इस परिवार के पास इस छूट सीमा के ऊपर एक ऑफिस है, जिसकी कीमत 1 करोड़ रू है। उसके पास 5 कर्मचारियों का स्टाफ है जिन्हें वेतन के रूप में 12 लाख रू का भुगतान किया गया है, व स्टाफ के लिए 1 लाख रू प्रोविडेंट फण्ड के चुकाये है। बिजली बिल पर उस वर्ष में चुकाया कर 1 लाख रू था और मान लीजिये उसने स्वयं की आय पर 3 लाख रू आयकर चुकाया है। तो रिक्त भूमि कर की गणना इस तरह होगी :    
.
चुकाया गया आयकर : 3,00,000 रू 
चुकाया गए प्रोविडेंट फण्ड का 15% : 15,000 रू (15%* 1,00,000 )
चुकाये गए वेतन का 5% :  60,000 रू  ( 5%* 12,00,000 )
बिजली कर : 1,00,000 रू
कटौतियों का योग = 4,75,000 ( 3,00,000 रू + 15,000 रू + 60,000 रू + 1,00,000 रू )
.
(iii) अब वास्तविक देय कर निकालने के लिए सकल देय कर में से टेक्स क्रेडिट घटा दिया जायेगा। 1,00,000 - 4,75,000 = ( - 3,75,000 ) , चूंकि यह ऋणात्मक है, अत:  चुकाया जाने वाला कर शून्य होगा और अगले वर्ष के लिए क्रेडिट रु. 3,75,000 होगा।
.
उदाहरण -3 :
.
(i) मान लीजिये, एक ट्रस्ट के पास मुंबई में 4,000 एकड़ जमीन है, जिसका बाजार मूल्य 2,00,000 प्रति वर्ग फुट है। अत: इस जमीन की कीमत 3,20,000 करोड़ होगी, और टेक्स क्रेडिट घटाने से पहले सकल देय कर इस राशि का 1% यानि 3,200 करोड़ रू होगा।
.
(ii) अब यदि अमुक ट्रस्ट के कर्मचारियों के वेतन मामूली है, यह ट्रस्ट कोई उल्लेखनीय गतिविधियाँ नहीं करता है, और आयकर भी नगण्य चुकाता है, तो उसके टेक्स क्रेडिट्स लगभग शून्य हो सकते है। इस स्थिति में शुद्ध देय कर 3,200 करोड़ रू या इसके समान ही होगा।
.
(iii) मान लीजिये कि यह ट्रस्ट परोपकार के लिए पर्याप्त गतिविधियाँ संचालित करता है और हजारो नागरिक इन सेवाओं से लाभ ले रहे है तो नागरिक इस ट्रस्ट को दान सेवा अंक दे सकते है। और तब इस ट्रस्ट को प्राप्त किये गए दान सेवा अंक के अनुपात में टेक्स में कटौती मिल जायेगी।     
.
उदाहरण -4 :
.
(i) मान लीजिये, एक व्यक्ति के पास 2000 वर्ग फुट भूमि है जिस पर उसने 4 फ्लैट बनाए हुए है। प्रत्येक फ्लेट 1000 वर्ग फुट का है, और प्रत्येक फ्लैट की कीमत 50 लाख रू है। इस तरह यहाँ फ्लेट का कुल निर्माण 4000 वर्ग फुट हुआ। उसके परिवार में 4 सदस्य है तो प्रति सदस्य 250 वर्ग फुट भूमि और 500 वर्ग फुट निर्माण की उन्हें छूट मिलेगी। और इस तरह कुल छूट 1000 वर्ग फुट भूमि और 2000 वर्ग फुट निर्माण की होगी।  इस स्थिति में इस परिवार को 2 फ्लैट के लिए रिक्त भूमि कर का सामना नहीं करना होगा। किन्तु शेष 2 फ्लैट पर टेक्स आएगा, और प्रत्येक फ्लेट को 50,000 रू प्रति फ्लेट के हिसाब से कर का सामना करना होगा।
.
(ii) अब मान लीजिये उसने 3 फ्लैट किराये पर दे रखे है, और प्रत्येक फ्लैट का किराया 1,20,000 रू प्रति वर्ष है। अत: कुल किराया आय = 3,60,000 रू प्रति वर्ष हुई। यह मानते हुए कि मकान-मालिक के पास अन्य आय है जो उसे 20% आयकर के दायरे में लाती है, ऐसी किराया आय पर लगभग 40,000 रू आयकर प्रति वर्ष बनेगा। मान लीजिये प्रत्येक किरायेदार 40,000 रू प्रति वर्ष की बिजली खपत करता है, और वह उस पर 10,000 प्रति वर्ष का बिजली कर चुका रहा है। 
.
(iii) अत: भू स्वामी पर वास्तविक देय कर होगा : 1,00,000 – 40000 रू - 10000*3 = 30,000 रू , जो कि उसकी कुल किराया आमदनी पर चुकाए गए आयकर का लगभग 8% है।     
.
(iv) लेकिन यदि मान लीजिये, उसके सभी फ्लैट खाली है, तब उसे अपने दो फ्लैटो के लिए 50,000 रू प्रति फ्लैट अर्थात कुल 1,00,000 रू का रिक्त भूमि कर चुकाना पड़ेगा। किन्तु यदि अमुक फ्लैट मालिक को अन्य स्त्रोतों से आय भी है, और यदि वह इसका आयकर भी चुका रहा है, तब वह आयकर भी इस कर में से घटा दिया जायेगा और इस प्रकार अंतिम रिक्त भूमि कर शून्य हो जायेगा।
.
उदाहरण - 5 :
.
(i) मान लीजिये, एक व्यक्ति के पास 10,000 वर्ग फुट भूमि है, जिस पर उसके 20 फ्लैट प्रत्येक 1000 वर्ग फुट, कुल योग = 20,000 वर्ग फुट है। मान लीजिये, प्रत्येक फ्लैट की कीमत 50 लाख रू है। मान लीजिये, उसके परिवार में 4 सदस्य है तो कुल छूट 1000 वर्ग फुट भूमि और 2000 वर्ग फुट निर्माण की होगी। अत: 2 फ्लैट को रिक्त भूमि कर का सामना नहीं करना होगा, और शेष 18 फ्लैट को प्रत्येक फ्लेट के लिए 50,000 रू के हिसाब से कर का सामना करना होगा।
.
(ii) मान लीजिये उसने ये सभी फ्लैट किराये पर दे रखे है, और प्रत्येक फ्लैट का किराया 1,50,000 रू प्रति वर्ष है। ऐसी किराया आय पर आयकर लगभग 30,000 प्रति वर्ष का बनेगा, जिसमे माना गया है कि उसकी कुल आय 30% आयकर स्लेब के दायरे में आती है। मान लीजिये प्रत्येक किरायेदार 40,000 रू प्रति वर्ष की बिजली खपत कर रहा है, और बिजली कर 10,000 रू प्रति वर्ष है। तब एक फ्लेट के लिए कटौतियां 30,000 रू ( आयकर ) + 10,000 ( बिजली कर ) = 40,000 रू होगी। मालिक द्वारा चुकाया जाने वाला वास्तविक कर प्रति फ्लैट 10,000 रू ( 50,000 – 40,000 ) होगा, जो कि किराये से प्राप्त आय पर उसके द्वारा चुकाए गए आयकर का लगभग 7% है।  
.
(iii) लेकिन यदि उसने अपने सभी फ्लैट किराये से नहीं देकर इन्हें खाली रखा हुआ है, तब उसे 50,000 रू प्रति फ्लैट के हिसाब से रिक्त भूमि कर चुकाना होगा।
.
निष्कर्ष : ऊपर दिए गए उदाहरणों से यह संभावित निष्कर्ष निकाला जा सकता है कि, जो व्यक्ति भूमि और निर्माण का उपयोग किराये के लिए और व्यावसायिक या औद्योगिक कार्य के लिए कर रहे है, उनके टेक्स क्रेडिट्स का मान उच्च होगा और उन्हें ज्यादा कर नहीं चुकाना होगा। लेकिन जिन व्यक्तियों के पास भूमि और निर्माण एक बड़ी संख्या में अकार्यशील और अनुपयोगी पड़ा है, उन्हें एक बड़ी राशि रिक्त भूमि कर के रूप में चुकानी पड़ सकती है। इस तरह यह व्यवस्था भू स्वामियों को प्रेरित करेगी कि वे अपनी अकार्यशील एवं रिक्त भूमि का इस्तेमाल व्यवसायिक, रिहाईश, उत्पादन, सेवा प्रदाय आदि कार्यो में करना शुरू करें।
.
------------------------------------------------------
(04) रिक्त भूमि कर से मिलने वाली सामान्य छूटें : 
------------------------------------------------------
.
किसी व्यक्ति पर रिक्त भूमि कर शून्य हो जायेगा जब स्वयं उसकी और उसके परिवार के स्वामित्व में मौजूद भूमि एवं निर्माण के योग निर्धारित छूटों की सीमा से कम होगा। प्रति व्यक्ति सामान्य छूटें निचे दी गयी है, और व्यक्ति चाहे तो इस्तेमाल में नहीं ली गयी छूटों को अपने परिवार के एक या एक से अधिक सदस्यों को हस्तांतरित कर सकता है।  
.
(4.1) श्रेणी A के 10 शहरों में 250 वर्ग फुट प्रति व्यक्ति अकृषि भूखंड एवं अन्य शहरों में 500 वर्ग फुट के भूखंड। किन्तु ये छूट दोनों श्रेणी के शहरो में अलग अलग नहीं मिलेगी।
. 
(4.2) श्रेणी A के शहरों में 500 वर्ग फुट एवं अन्य शहरों में 1000 वर्ग फुट प्रति व्यक्ति निर्माण। किन्तु ये छूट दोनों श्रेणी के शहरो में अलग अलग नहीं मिलेगी।
.
(4.3) प्रति व्यक्ति 2 एकड़ तक की कृषि भूमि।
.
(4.4) 60 वर्ष से ऊपर व्यक्तियों के लिए छूट सामान्य छूट से दोगुनी होगी। और 80 वर्ष से ऊपर वालों के लिए ये छूट सामान्य छूट से 4 गुना होगी।
.
(4.5) विधवाओं की भी सामान्य छूट दोगुनी होगी। हालाँकि, 60 वर्षों से ऊपर की विधवाओ के लिए भी यह दोगुनी होगी, ना कि चार गुना। 80 वर्षों से ऊपर की विधवायों के लिए भी यह चार गुना होगी, ना कि आठ गुना।
.
(4.6) सभी गैर-व्यक्ति इकाइयों जैसे किसी भी प्रकार की फर्म, कंपनी, धार्मिक ट्रस्ट और सभी अन्य ट्रस्ट, सभी संघ या समिति, अविभाजित हिन्दू परिवारों, इत्यादि के लिए सामान्य छूट शून्य होगी। विदेशी नागरिकों एवं विदेशी इकाइयों के लिए भी सामान्य छूट शून्य होगी। सामान्य छूट केवल जीवित भारतीय नागरिको पर लागू होगी।     
.
(4.7) श्रेणी A के शहरो की सूची : 
.
1. मुंबई        
2. दिल्ली 
3. कोलकाता 
4. चैन्नई 
5. बेंगलुरु 
6. हैदराबाद 
7. अहमदाबाद
8. पुणे
9. सूरत  
10. जयपुर
.
राष्ट्रीय रिक्त भूमि कर अधिकारी शहरों के महंगाई सूचकांक या जनसँख्या के आधार पर और भी औचित्य पूर्ण श्रेणीकरण करने के लिए श्रेणी A के शहरो में जमीन की कीमतों एवं जनसँख्या घनत्व के अनुसार छूटों को वर्गीकृत कर सकता है।
.
----------------------------------------
(05) टेक्स क्रेडिट्स का हस्तांतरण  :
----------------------------------------
.
(5.1) टेक्स क्रेडिट (ELTC = Empty Land Tax Credits) को सिर्फ एक बार ही हस्तांतरण किया जा सकेगा। एक बार हस्तांतरण होने के बाद इनका न तो पुन: हस्तांतरण किया जा सकेगा, और न ही आगे किसी व्यक्ति / इकाई आदि को हस्तांतरित किया जा सकेगा। हस्तांतरित किये गए टेक्स क्रेडिट सिर्फ उसी वित्तीय वर्ष में उपयोग किये जा सकेंगे जिस वित्त वर्ष में इन्हें हस्तांतरण द्वारा प्राप्त किया गया था।
.
(5.2) व्यक्तियों के टेक्स क्रेडिट अहस्तांतरणीय होंगे, और इन्हें किसी भी व्यक्ति को या परिवारिक सदस्यों या किसी भी ट्रस्ट, सार्वजनिक कंपनी आदि को हस्तांतरित नहीं किया जा सकेगा।
.
(5.3) यदि कोई व्यक्ति किसी साझेदारी फर्म या कम्पनी का संस्थापक सदस्य रहा है, या उसके पास किसी साझेदारी फर्म या कम्पनी के 10% से अधिक शेयर 2 से अधिक वर्षों के लिए रहे है तो व्यक्ति अपने टेक्स क्रेडिट अमुक साझेदारी फर्म या कम्पनी को हस्तांतरित कर सकता है। किन्तु यदि अमुक साझेदारी फर्म या कंपनी का अधिग्रहण / विलय / विक्रय हो जाता है, या अमुक फर्म / कम्पनी भंग हो जाती है तो ये टेक्स क्रेडिट शून्य हो जायेंगे।
.
(5.4) किसी ट्रस्ट या पब्लिक लिमिटेड कंपनी के टेक्स क्रेडिट का हस्तांतरण उसके शेयर धारकों या ट्रस्टियों या किसी भी अन्य व्यक्ति को नही किया जा सकेगा। किन्तु एक पब्लिक लिमिटेड कंपनी अपनी पूर्ण स्वामित्व वाली सहायक कंपनी को टेक्स क्रेडिट हस्तांतरित कर भी सकती है, और उससे टेक्स क्रेडिट का हस्तांतरण ले भी सकती है। कोई भी कंपनी अपने टेक्स क्रेडिट अपनी पूर्ण स्वामित्व वाली सहायक कंपनी को हस्तांतरित कर सकती है या हस्तांतरण ले भी सकती है, बशर्ते मूल कंपनी सहायक कंपनी से स्थापना के समय से ही जुडी रही थी। यदि कंपनी का अधिग्रहण बाद में हुआ था, तो सिर्फ वही टेक्स क्रेडिट मान्य होंगे जिनका हस्तांतरण अधिग्रहण के बाद हुआ हो।   
.
(5.5) विलय या अधिग्रहण की स्थिति में अधिकतम टेक्स क्रेडिट धारण करने वाली कंपनी के टेक्स क्रेडिट ही मान्य होंगे, किन्तु दोनों कंपनियों के टेक्स क्रेडिट जुड़ेंगे नही।   
.
(5.6) साझेदारी फर्म या प्राइवेट लिमिटेड कंपनी के टेक्स क्रेडिट उसके स्वामियों को उनके स्वामित्व के अनुपात में हस्तांतरित किये जा सकेंगे। 
.
(5.7) किरायेदार चुकाए गए बिजली कर के टेक्स क्रेडिट मकान मालिक को हस्तांतरित कर सकता है, यदि किरायेदार ने इसे अपने आयकर रिटर्न में व्यावसायिक खर्चों के रूप में नहीं दर्शाया हो। टेक्स क्रेडिट हस्तांतरित करने के सम्बन्ध में अंतिम निर्णय किरायेदार का ही होगा। मकान मालिक इस टेक्स क्रेडिट का उपयोग सिर्फ अमुक विशिष्ट वर्ष में अमुक विशिष्ट मकान पर आये कर में कटौती के लिए ही कर सकेगा।       
.
----------------------------------------------
(06) पारिवारिक सदस्य बनने की पात्रता :
----------------------------------------------
.
(6.1) रिक्त भूमि कर में छूट के उद्देश्य हेतु कोई व्यक्ति स्वयं को एकल सदस्य अर्थात अकेला या परिवार के हिस्से के रूप में, जैसा उसे उचित लगे, पंजीकृत करवा सकता है।
.
(6.2) यदि किसी व्यस्क व्यक्ति की भूमि का मूल्य, उसकी इच्छा के किसी भी 500 वर्ग फुट प्लाट एवं 1000 वर्ग फुट निर्माण को घटाने के बाद, 25 करोड़ रू से ऊपर है तो ऐसा व्यक्ति ना तो किसी से छूट ले सकता है, और ना किसी को छूट दे सकता है। तब रिक्त भूमि कर के उद्देश्य हेतु उसे एकल व्यक्ति के रूप में ही रिटर्न भरना होगा।
.
(6.3) परिवार में एक व्यक्ति परिवार का मुखिया होगा जो 18 वर्ष की आयु से ऊपर का कोई पुरुष या स्त्री हो सकता है। किसी व्यक्ति को परिवार का सदस्य बनाने के लिए मुखिया का सहमत होना जरुरी होगा, और उस व्यक्ति का भी परिवार का सदस्य बनने के लिए सहमत होना जरुरी होगा। यदि व्यक्ति अवयस्क है तो उसकी माता ये तय करेगी कि बच्चे परिवार के सदस्य होने चाहिए या नहीं।
.
(6.4) निम्नलिखित व्यक्ति परिवार के सदस्य हो सकते है :
.
6.4.1. मुखिया या उसकी पत्नी के किसी भी आयु के बच्चे और पूर्व विवाह से हुए बच्चे भी परिवार के सदस्य बन सकते हैं। रिक्त भूमि कर के उद्देश्य हेतु अधिकतम 4 बच्चे ही परिवार के सदस्य हो सकेंगे।
.
6.4.2. माता पिता और सास-ससुर परिवार के सदस्य बन सकते हैं लेकिन सास-ससुर परिवार के सदस्य केवल तब ही बन सकते हैं जब/यदि पत्नी जीवित है और परिवार की सदस्य भी है। माता-पिता और सास-ससुर में से अधिकतम 2 ही परिवार के सदस्य बन सकेंगे।
.
6.4.3. पुत्र / पुत्री के बच्चे परिवार के सदस्य बन सकते है, बशर्ते पुत्र / पुत्री भी अमुक परिवार का सदस्य हो।
.
6.4.4. पोते-पोतियों के बच्चे परिवार के सदस्य नहीं बन सकेंगे।
.
6.4.5. मुखिया की अविवाहित या तलाकशुदा बहन परिवार की सदस्य हो सकती है। किसी भी आयु का भाई परिवार का सदस्य बन सकता है। भाई या बहिन के बच्चे परिवार के सदस्य हो सकते हैं, बशर्ते भाई या बहिन भी अमुक परिवार की सदस्य हो।
.
6.4.6. भाई या बहिन के बच्चे परिवार के सदस्य बन सकते हैं, यदि भाई या बहिन अमुक परिवार के सदस्य हो या जीवित ना हो।
.
6.4.7. ऊपर दिए गए बिन्दुओ के अतिरिक्त कोई भी व्यक्ति परिवार का सदस्य नहीं बन सकेगा। 
.
6.4.8. एक परिवार में 12 से अधिक सदस्य नहीं हो सकेंगे।
.
(6.5) एक व्यक्ति दो परिवारों में सदस्य नहीं बन सकता। एकल रूप में पंजीकृत व्यक्ति भी किसी परिवार का सदस्य नहीं बन सकेगा। गैर-व्यक्ति इकाइयां या विदेशी भी रिक्त भूमि कर के उद्देश्य से किसी भी परिवार के सदस्य नहीं हो सकेंगे।
.
(6.6) यदि कोई व्यक्ति रिक्त भूमि कर के उद्देश्य हेतु परिवार बनाना चाहता है, तब उसे व्यक्तिगत रूप से पटवारी कार्यालय में जाकर अपने परिवार सदस्यों का पंजीकरण करवाना होगा, और परिवार सदस्यों को भी भारत में स्थित किसी भी पटवारी कार्यालय में प्रस्तुत होकर इसे स्वीकृत करना होगा। अवयस्कों के लिए माता की अनुमति जरुरी होगी और अवयस्क को कार्यालय में प्रस्तुत होने की जरुरत नहीं है।
.
---------------------------------------------
(07) रिक्त भूमि कर रिटर्न फाइल करना :
---------------------------------------------
.
(7.1) सिर्फ उन भारतीय नागरिकों को छोड़कर जिनके पास धारा (02) में बताई सामान्य छूटों से कम भूमि है, प्रत्येक व्यक्ति, सभी विदेशी इकाइयां, सभी कंपनियाँ, सभी ट्रस्ट और सभी इकाइयां जिनके स्वामित्व में भूमि है, को प्रति वर्ष एक रिक्त भूमि कर का रिटर्न फाइल करना जरुरी होगा। ऐसी इकाइयां जिनकी करयोग्य भूमि 100 करोड़ रू से अधिक होगी, उन्हें हर महीने एक अंतरिम रिटर्न भरना होगा, और मासिक रूप से कर चुकाना होगा। उन्हें अंतिम रूप से एक वार्षिक रिटर्न भी भरना होगा।
.
(7.2) वार्षिक रिटर्न वित्तीय वर्ष समाप्त होने के 210 दिनों के अन्दर या आयकर रिटर्न भरने के 60 दिनों के अन्दर, या इनमे से जो भी पहले हो, कि अवधि में फाइल हो जाना चाहिए। मासिक रिटर्न महिना समाप्त होने के 60 दिनों के अन्दर फाइल करना होगा।
.
(7.3) करदाता रिटर्न फाइल करने के लिए पैन-आई.डी. या आधार-आई.डी. का इस्तेमाल कर सकता है। यदि उसके पास दोनों में से कोई भी आई.डी. नहीं है तो इस कानून के राजपत्र में प्रकाशित होने के 3 महीनों के अन्दर उसे उपरोक्त में से कोई एक आई.डी. प्राप्त करनी होगी।  
.
(7.4) हिन्दू अविभाजित परिवार के लिए मुखिया को एक वार्षिक रिटर्न अलग से भरना जरुरी होगा। हिन्दू अविभाजित परिवार के सदस्य जमीन और निर्माण पर मिली अपनी सामान्य छूटों का हस्तांतरण अपने मध्य कर सकते है। 
.
--------------------------------------------------------
(08) भू-स्वामित्व के आंकड़ो को सार्वजनिक करना :
---------------------------------------------------------
. 
(8.1) इस सम्बन्ध में आवश्यक निर्देशों का विज्ञापन प्रकाशित होने के 90 दिनों के भीतर सभी व्यक्ति, साझेदार, अन्य कम्पनियां, सार्वजनिक उपक्रम, सरकारी इकाइयां, ट्रस्ट, सहकारी संस्थाएं, विदेशी व्यक्ति, इकाइयां तथा अन्य सभी नागरिक जो कि भारत में किसी भूमि या निर्माण में आंशिक या पूर्ण स्वामित्व रखते है, अपने स्वामित्व की सूचना का पंजीयन करायेंगे। यह पंजीयन जिला रिक्त भूमि कर अधिकारी ( DELTO = District Empty Land Officer ) कार्यालय में दर्ज किया जा सकेगा। सभी नागरिक भूमि, फ्लेट, भवन आदि के स्वामित्व से सम्बंधित किये गए दावों की सूचना भी पंजीकृत करायेंगे, चाहे ऐसे दावों से सम्बंधित वाद अदालत में दायर नही किये गए हो अथवा नही। 
.
(8.2) राष्ट्रीय रिक्त भूमि कर अधिकारी इस तरह का सिस्टम बनाएगा कि नागरिक अपने स्वामित्व और दावों से सम्बंधित विवरण इंटरनेट पर या तहसील रिक्त भूमि कर अधिकारी ( TELTO = Tehsil Empty Land Officer ) कार्यालय में दर्ज कर सके। राष्ट्रीय रिक्त भूमि कर अधिकारी ( NELTO = National Empty Land Officer ) किसी स्वामित्व / दावे के विलम्बित पंजीयन पर सम्बंधित भूमि के मूल्य का 0.03% जुर्माना साप्ताहिक आधार पर लागू कर सकेगा। दावों को विलम्ब से दर्ज कराने के आधार पर दावों की स्थिति अप्रभावित बनी रहेगी।
.
(8.3) NELTO सभी भूमि स्वामित्व तथा दावों के अभिलेखों का विवरण स्वामी के नाम, माता पिता के नाम, छाय