<div class="mw-content-ltr mw-parser-output" lang="en" dir="ltr"><ul><li>Navbharat Times&nbsp;: दिल्ली के चुनाव में राइट टु रिकॉल पार्टी, विधानसभा चुनाव में उतारे 21 कैंडिडेट, क्या होगा असर?*</li></ul>
<p>18-jan-2025 
</p><p>दिल्ली विधानसभा चुनाव में नामांकन की प्रक्रिया 17 जनवरी को संपन्न हो गई। 5 फरवरी को वोटिंग है, इससे पहले सभी सियासी पार्टियां प्रचार अभियान में जुट गई हैं। इसी बीच दिल्ली चुनाव में राइट टू रिकॉल पार्टी ने भी एंट्री मारी है। पार्टी ने 21 सीटों पर कैंडिडेट उतारे हैं।
</p>
<ul><li>दिल्ली विधानसभा चुनाव में राइट टू रिकॉल पार्टी की एंट्री*</li></ul>
<p>आरआरपी ने आगामी चुनाव में 21 सीटों पर उतारे उम्मीदवार 
पार्टी 2019 में रजिस्टर्ड हुई थी
जानिए पार्टी ने क्या किए हैं ऐलान 
</p>
<ul><li>दिल्ली चुनाव में एक और पार्टी की एंट्री*</li></ul>
<p>नई दिल्ली: 5 फरवरी को होने वाले दिल्ली विधानसभा चुनाव को लेकर सियासी पार्टियां लगातार तैयारी में जुटी हैं। इस बार मुख्य मुकाबला दिल्ली की सत्ताधारी आम आदमी पार्टी, बीजेपी और कांग्रेस के बीच माना जा रहा। हालांकि, कई छोटी पार्टियां भी इस चुनाव में दावेदारी कर रहे हैं। इनमें एक राइट टू रिकॉल पार्टी भी शामिल है, जिसने आगामी चुनाव को लेकर 21 कैंडिडेट उतारकर सबको चौंका दिया। ये पहली बार नहीं है जब राइट टू रिकॉल पार्टी ने कैंडिडेट खड़े किए हैं। 2020 के दिल्ली विधानसभा चुनाव में भी पार्टी ने 4 उमीदवार खड़े किए थे।
</p>
<ul><li>क्या बोले आरआरपी पार्टी के अध्यक्ष*</li></ul>
<p>राइट टू रिकॉल पार्टी के अध्यक्ष राहुल चिमनभाई मेहता हैं, जिन्होंने आईआईटी दिल्ली ग्रेजुएशन किया है। राहुल चिमनभाई मेहता ने बताया की राइट टू रिकॉल पार्टी भारत की एक मात्र पार्टी है जिसके पास भारत की हर समस्या का कानून ड्राफ्ट आधारित समाधान मौजूद है। उन्होंने बताया कि पार्टी 2019 में रजिस्टर्ड हुई थी पर कार्यकर्ता 1999 से ही पार्टी के मुद्दों और कानून ड्राफ्ट्स का प्रचार कर रहे हैं।
</p>
<ul><li>इन 21 सीटों पर उतारे कैंडिडेट*</li></ul>
<p>राइट टू रिकॉल पार्टी के दिल्ली चुनाव प्रभारी शशांक सिंह आर्य ने बताया पार्टी ने आगामी चुनाव को लेकर किन 21 सीटों पर उम्मीदवार उतारे हैं। जानिए पूरी लिस्ट-
</p><p>नई दिल्ली से संतोष तिवारी
तुगलकाबाद से नरेश कुमार
ओखला से मोहम्मद इस्लाम
मॉडल टाउन से अवधेश कुमार झा
वजीरपुर से महेश बंसल
उत्तम नगर से रमेश कुमार जैन
चांदनी चौक से राहुल तिवारी
मटियाला से योगेश कुमार शर्मा
नजफगढ़ से राहुल कुमार
मेहरौली से शारदा सिंह
अम्बेडकर नगर से गुलशन भारती
मुंडका से संजय कुमार यादव
मोतीनगर से गौरव बोथरा
राजौरी गार्डन से विशाल सांगवान
लक्ष्मी नगर से डॉ. अनिमा ओझा
घोंडा से शुभम कश्यप
गोकलपुर से डॉ. चरण सिंह मालियान
बुराड़ी से ध्रुव कुमार शास्त्री
कोंडली से निखिल कुमार पिपल
सीमापुरी से डॉ. चरण सिंह मालियान
द्वारका से योगेश स्वामी
</p>
<ul><li>पार्टी के दिल्ली प्रदेश प्रभारी ने क्या कहा*</li></ul>
<p>पार्टी के दिल्ली प्रदेश प्रभारी राहुल तिवारी ने बताया कि इस विधानसभा चुनाव में उनकी पार्टी कुछ अहम मुद्दों जैसे की काले कांच वाली ईवीएम मशीन के बजाय बैलेट पेपर से चुनाव करवाने जैसे गम्भीर मुद्दे पर चुनावी मैदान में है। उन्होंने कहा कि उनकी पार्टी दिल्ली में 'सरकारी जमीन किराया बंटवारा' कानून लागू करवाना चाहती है जिसके जरिए सभी सरकारी जमीन का डाटा इंटरनेट पर सार्वजनिक किया जाएगा। उसे लीज पर दिया जाएगा जिससे दिल्ली में जमीनों के दाम और किराये आधे से भी कम हो जाएंगे जिससे मध्यम और निम्न वर्ग की जनता को मकान खरीदने और किराये पर लेने में बड़ी राहत मिलेगी।
</p>
<ul><li>चुनावों में उठा रहे कई अहम मुद्दे*</li></ul>
<p>पार्टी के दिल्ली प्रदेश प्रभारी ने बताया कि 'आवारा कुत्ता पकड़ अधिकारी' पर वोट वापसी कानून लागू कर कुत्तों की समस्या से दिल्ली को निजात दिलाई जाएगी। दिल्ली में मुख्यमंत्री पद पर वोट वापसी का कानून लागू किया जाएगा जिसके जरिए अगर मुख्यमंत्री गलत काम करता है तो जनता 5 साल के कार्यकाल के दौरान किसी भी समय सीएम को बदल सकती है। इसके साथ ही दिल्ली में पुरानी गाड़ियों को चलाने पर प्रतिबंध के कानून को निरस्त किया जाएगा।
</p>
<ul><li>दूसरे राज्यों में भी चुनाव लड़ने का प्लान*</li></ul>
<p>अन्य राज्यों में चुनाव लड़ने के सवाल पर उन्होंने कहा की उनकी पार्टी भारत के समस्त राज्यों में चुनाव लड़ती है और अभी हाल में उनकी पार्टी ने लोकसभा चुनाव में 33 सीटो पर उमीदवार उतारे थे और महाराष्ट्र और झारखंड विधानसभा चुनाव में क्रमशः 18 और 9 प्रत्यशी उतारे थे। अब दिल्ली चुनाव के बाद अब राइट टू रिकॉल पार्टी की नजर आने वाले बिहार चुनाव पर है। पार्टी बिहार की समस्त सीटों पर चुनाव लड़ेगी।
</p><p><a rel="nofollow" class="external free" href="https://navbharattimes.indiatimes.com/articleshow/117355391.cms">https://navbharattimes.indiatimes.com/articleshow/117355391.cms</a>
</p>
<!-- 
NewPP limit report
Cached time: 20260126052126
Cache expiry: 86400
Reduced expiry: false
Complications: []
CPU time usage: 0.020 seconds
Real time usage: 0.020 seconds
Preprocessor visited node count: 1/1000000
Post‐expand include size: 0/2097152 bytes
Template argument size: 0/2097152 bytes
Highest expansion depth: 1/100
Expensive parser function count: 0/100
Unstrip recursion depth: 0/20
Unstrip post‐expand size: 0/5000000 bytes
-->
<!--
Transclusion expansion time report (%,ms,calls,template)
100.00%    0.000      1 -total
-->

<!-- Saved in parser cache with key RRP:pcache:idhash:28-0!canonical and timestamp 20260126052126 and revision id 108. Rendering was triggered because: page-view
 -->
</div>